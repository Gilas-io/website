---
title: "اتصال ادیتور Cursor به Gilas API"
description: "ویژگی برجسته ادیتور Cursor، جاسازی امکانات تولید کد و چت کردن با مدل در داخل محیط ویرایشگر است که آن را از `VS code` و افزونه‌هایی که برای این منظور باید به آن اضافه کرد متمایز میکند. این ویژگی استفاده از ابزارهایی نظیر چت یا ویرایش کد را بسیار ساده تر میکند.
"
tags:
- code-editor
- cursor
weight: 2000
og_image: "/posts/integrate_cursor_code_editor_with_gilas/banner.png"
---

{{< postcover src="/posts/integrate_cursor_code_editor_with_gilas/banner.png" >}}

ادیتور Cursor یک ویرایشگر کد یا `code editor` است که قابلیت‌های پیشرفته هوش مصنوعی را به جریان کاری توسعه‌دهندگان اضافه می‌کند. این ویرایشگر که به عنوان یک fork از `Visual Studio Code` ساخته شده، محیطی بسیار شبیه به محیط `VS code` را ارائه می‌دهد و در عین حال ویژگی‌های هوش مصنوعی قدرتمندی را که می‌تواند به طور قابل توجهی بهره‌وری را افزایش دهد، در خود جای داده است.

ما قبلا ادیتور Cursor را در پست [معرفی ادیتور Cursor برای برنامه‌نویسان](/posts/cursor_code_editor) معرفی کرده‌ایم.

## نحوه‌ي اتصال ادیتور Cursor به Gilas API

ویرایشگر Cursor به توسعه‌دهندگان این امکان را می‌دهد که از `API key` شخصی خود استفاده کنند و در انتخاب مدل‌های هوش مصنوعی انعطاف‌پذیری بیشتری داشته باشند. این ویژگی برای تیم‌هایی که نیازهای خاص یا ترجیحات خاصی در استفاده از مدل‌های هوش مصنوعی دارند، طراحی شده است.

شما نیز می‌توانید Cursor را با استفاده از کلید API خود در پلتفرم گیلاس به آخرین ورژن‌های مدلهای OpenAI٬ Mistral و Anthropic متصل کنید و کنترل کاملی بر روی میزان و نحوه‌ی استفاده از مدل‌ها داشته باشید.
از ویژگی های مهم پلتفرم گیلاس عدم نیاز به VPN یا فیلترشکن برای استفاده از آن است که این موجب بالا رفتن سرعت دریافت پاسخ‌های مدل و کاهش هزینه‌ی شما می‌شود.

{{< hint info >}}
لطفا توجه داشته باشید که ادیتور کرسر اجازه‌ی استفاده از APIهای خارجی را برای حالت Agent و Edit نمی‌دهد و برای استفاده از این ویژگی های ادیتور نیاز به نسخه‌ی Pro این ادیتور دارید.
{{< /hint >}}

برای اتصال ادیتور به APIهای گیلاس برای چت کردن و تولید کد:

- ابتدا یک  [حساب کاربری جدید](https://dashboard.gilas.io) در گیلاس بسازید یا اگر صاحب حساب کاربری هستید [وارد پنل کاربری](https://dashboard.gilas.io) خود شوید. سپس، به صفحه [کلید API](https://dashboard.gilas.io/apiKey)  بروید و با کلیک روی دکمه “ساخت کلید API” یک کلید جدید برای دسترسی به Gilas API بسازید

- سپس تنظیمات زیر را در ویرایشگر Cursor انجام دهید:
  - بر روی آیکون Settings در بالا سمت راست کلیک کنید.
  - در پنجره‌ی باز شده بر روی منوی Models در سمت چپ کلیک کنید.
  - در قسمت OpenAI API Keys  در تکست‌باکس Override OpenAI Base URL آدرس `https://api.gilas.io/v1` را وارد کرده و سپس در قسمت OpenAI Key کلید APIی گیلاس خود را وارد کنید.
  - در آخر بروی دکمه Verify کلیک کنید تا مطمین شوید که ارتباط با سرور گیلاس برقرار شده است.

لطفا توجه کنید که در صورت اتصال صحیح ادیتور به APIهای گیلاس هیچ پیامی از سمت ادیتور دریافت نخواهید کرد. تنها در صورت بروز خطا در ارتباط به سرورهای گیلاس ادیتور شما را از خطا مطلع می‌کند.

{{< img image="/posts/integrate_cursor_code_editor_with_gilas/screenshot.png" alt="view" width="750px">}}


## افزودن مدل‌ها به ویرایشگر Cursor

پس از اتصال به سرور گیلاس، برای افزودن مدل‌های مورد نظر خود به ویرایشگر Cursor باید از لیست [مدل‌های تولید متن (Text Generation)](/models/#text-generation) مدل‌های مورد نظر خود را انتخاب کرده و همانطور که در تصویر زیر نشان داده شده است٬ نام آنها را به لیست مدلهای Cursor اضافه کنید. برای این کار:

- بر روی دکمه `+ Add model` کلیک کنید.
- سپس نام مدل را در تکست‌باکس نمایش داده شده کپی کنید. برای مثال `gpt-4o`
- همچنین می‌توانید هر مدل را فعال یا غیرفعال کنید.

{{< img image="/posts/integrate_cursor_code_editor_with_gilas/screenshot1.png" alt="view" width="750px">}}

حال با انتخاب هر کدام از مدل‌های اضافه شده به ویرایشگر Cursor می‌توانید از قابلیت‌های هوش مصنوعی گیلاس بهره مند شوید.
{{< img image="/posts/integrate_cursor_code_editor_with_gilas/screenshot2.png" alt="view" width="750px">}}